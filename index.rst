###########################################################################################
Circolare n. 2/2017 - Attuazione delle norme sull'accesso civico generalizzato (c.d. FOIA)
###########################################################################################

La normativa cosiddetta FOIA (Freedom of Information Act), introdotta con `decreto legislativo n. 97 del 2016 <http://www.normattiva.it/uri-res/N2Ls?urn:nir:stato:decreto.legislativo:2016-05-25;97>`_, è parte integrante del processo di riforma della pubblica amministrazione, 
definito dalla `legge 7 agosto 2015, n. 124 <http://www.normattiva.it/uri-res/N2Ls?urn:nir:stato:legge:2015-08-07;124>`_ (c.d. legge Madia).

L'accesso civico generalizzato garantisce a chiunque il diritto di accedere ai dati e ai documenti posseduti dalle pubbliche amministrazioni, se non c'è il pericolo di compromettere altri interessi pubblici o privati rilevanti, indicati dalla legge.

Con la normativa FOIA, l'ordinamento italiano riconosce la libertà di accedere alle informazioni in possesso delle pubbliche amministrazioni come diritto fondamentale. Il principio che guida l'intera normativa è la tutela preferenziale dell'interesse conoscitivo di tutti i soggetti della società civile: in assenza di ostacoli riconducibili ai limiti previsti dalla legge, le amministrazioni devono dare prevalenza al diritto di chiunque di conoscere e di accedere alle informazioni possedute dalla pubblica amministrazione.  

Giornalisti, organizzazioni non governative, imprese, i cittadini italiani e stranieri possono richiedere dati e documenti, così da svolgere un ruolo attivo di controllo sulle attività delle pubbliche amministrazioni. L'obiettivo della norma, è anche quello di favorire una maggiore trasparenza nel rapporto tra le istituzioni e la società civile, e incoraggiare un dibattito pubblico informato su temi di interesse collettivo.

L'accesso civico generalizzato, istituito dalla normativa FOIA, differisce dalle altre due principali tipologie di accesso già previste dalla legislazione.

A differenza del diritto di accesso procedimentale o documentale (regolato dalla legge n. 241/1990), garantisce al cittadino la possibilità di richiedere dati e documenti alle pubbliche amministrazioni, senza dover dimostrare di possedere un interesse qualificato.

A differenza del diritto di accesso civico "semplice" (regolato dal d. lgs. n. 33/2013), che consente di accedere esclusivamente alle informazioni che rientrano negli obblighi di pubblicazione previsti dalla legge (in particolare, dal decreto legislativo n. 33 del 2013), l'accesso civico generalizzato si estende a tutti i dati e i documenti in possesso delle pubbliche amministrazioni, all'unica condizione che siano tutelati gli interessi pubblici e privati espressamente indicati dalla legge.



Alle Amministrazioni pubbliche di cui all'art.1, comma 2 del decreto legislativo 30 marzo 2001 n.165

Alle Autorità indipendenti

**Circolare n. 2/2017**

Attuazione delle norme sull'accesso civico generalizzato (c.d. FOIA)
--------------------------------------------------------------------

.. toctree::

   _docs/premesse.rst
   _docs/indicazioni-preliminari.rst
   _docs/modalita.rst
   _docs/uffici-competenti.rst
   _docs/tempi.rst
   _docs/controinteressati.rst
   _docs/dinieghi.rst
   _docs/dialogo.rst
   _docs/registro.rst
   _docs/allegato1.rst
   _docs/allegato2.rst
   _docs/allegato3.rst



Roma, 30 maggio 2017

Il Ministro per la semplificazione e la pubblica amministrazione

On. dott.ssa Maria Anna Madia




